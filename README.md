# És el nostre temps entre tasques una dada vulnerable en termes de privacitat?
A l'actual era digital, garantir la privadesa dels usuaris és fonamental. Aquest estudi investiga els riscos per a la privadesa que plantegen els proveïdors de serveis de xarxa, centrant-se específicament en la seva capacitat per inferir els temps entre tasques dels usuaris mitjançant l'anàlisi del trànsit de xarxa. La nostra hipòtesi és que els proveïdors poden vulnerar la confidencialitat de l’usuari analitzant aquests patrons.

Per provar aquesta hipòtesi, s’ha desenvolupat un programa per recopilar les dades que simulen el trànsit de xarxa que rep un proveïdor de serveis. Les dades recollides s'han utilitzat després per entrenar una xarxa neuronal dissenyada per detectar els temps entre tasques. Els resultats mostren que, el programa desenvolupat per simular el trànsit de la xarxa ha estat eficaç a l'hora de recopilar dades rellevants per a l'entrenament i la validació de xarxes neuronals. Els resultats de l'entrenament de les xarxes neuronals revelen oportunitats prometedores de millora si s’augmenta la capacitat computacional.

Encara que encara no es poden extreure conclusions significatives, el projecte posa en relleu un problema crucial pel que fa la seguretat de l’individu en front a l’entorn digital, especialment quan naveguem per internet. Per tant es requereix una investigació més profunda per garantir la privadesa de l’usuari.
